# games

Отже, я написала гру-блукачку, створивши три класи: Кімната, Ворог і Предмет. У класі Кімната реалізовані функції для її опису, закріплення за кімнатою персонажа і предмета, а також для зв'язку кімнат між собою та переходом між ними. У класі Ворог реалізовано функції для його/їх опису, слабкостей, репліки при розмові та для битви з ним/ними. У класі Предмет реалізовані функції для його опису та отримання імені. У log.txt описаний хід гри, який виводиться в терміналі.

Ігровий простір створюється шляхом створення кімнат з назвою та описом. Взаємне розміщення кімнат впорядковується за сторонами світу. В кімнатах розміщуються вороги а також предмети, які можна спробувати використати для боротьби з ворогами. Також встановлюється як буде відповідати персонаж на спробу з ним поговорити та предмет, яким можна перемогти ворога.

Після побудови ігрового поля встановлюється місцеперебування гравця в якого є пустий наплічник куди він може складати предмети для боротьби з ворогами.

Основний цикл програми виконується до тих пір поки не загине гравець, або не загинуть два вороги. В основному циклі виводиться інформація про поточну кімнату, персонажів що там знаходяться та предмети в цьому приміщенні. Гравець може вибрати один з наступних кроків: перейти в іншу кімнату, взяти предмет, почати розмову або почати боротьбу.

Якщо гравець бере предмет то він зникає з кімнати та з'являється в наплічнику гравця. Якщо гравець вибирає напрям за яким знаходиться інша кімната то ця кімната стає поточною кімнатою і гра продовжується. Якщо гравець починає розмову то на екран виводиться повідомлення від персонажа. Боротьба з ворогом починається з введення назви предмета для боротьби (після введення команди 'fight'), якщо такий предмет є в наплічнику і це саме такий предмет яким можна перемогти то гравцю зараховується перша перемога (гра триває до двох перемог). Якщо предмет не підходить для боротьби з цим ворогом то гравцю зараховується поразка.
